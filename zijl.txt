<h2> ~zijl </h2>
<p>Zijl is in Noord-Nederland het woord voor spuisluis. In het Fries spreekt men van 'syl', in het Gronings van 'ziel' en in het Oostfries van 'siel'. Het woord is verwant aan het werkwoord: sijpelen, wat doorlaten van water betekent. </p>
<p>Van oorsprong is een zijl niets anders dan een klepduiker in de dijk, die bij laagwater wordt opengedrukt door het binnenwater. Tijdens de vloed drukt het zeewater de sluisdeur vervolgens weer dicht. Langs de Duitse Waddenkust werken de meeste zijlen nog steeds op deze manier. In Nederland liggen de polders veel lager en zijn vrijwel alle zijlen vervangen door gemalen.</p>
<p>Veel mensen en plaatsen in Groningen en Friesland ontlenen hun naam aan een zijl, zoals bij Zijlstra.</p>
<a href="http://nl.wikipedia.org/wiki/Zijl_(toponiem)"> bron </a>
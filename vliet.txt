<p>Vliet is Oudnederlands voor een watergang.</p>

<p>In stedelijke gebieden werd die vaak overwelfd of gedempt, en vindt men het terug in straatnamen, zoals de Brouwersvliet in Antwerpen, of het Vlietje in Lier alsook in Mechelen, "Op de Vliet" in Kessel-Lo, de gedempte Vliet in Leeuwarden. De term wordt nog steeds gebezigd met betrekking tot de oude waterlopen, onder andere te Mechelen waar in de binnenstad een kort stukje van een vliet nimmer overwelfd werd en gekend bleef als "'t Groen Waterke" en in het begin van de 21ste eeuw delen van overwelfde vlieten, de Melaan en de Heergracht, langsheen de gelijknamige straten heropend en heraangelegd werden om opnieuw tot het stadszicht te behoren.</p>
<a href="http://nl.wikipedia.org/wiki/Vliet_(watergang)"> bron </a>
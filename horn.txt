<p>Horn of hoorn, verwijst naar de geografische ligging of gesteldheid van een plaats die is gelegen op een in het water uitstekend stuk land of dat een dijk daar ter plaatse een scherpe hoek heeft. Behalve als suffix worden 'hoorn' en 'horn' ook als zelfstandige plaatsnamen gebruikt. </p>
<p> Verwijzing naar een hoorn van een dier of naar een blaashoorn, dan wel het fabeldier de eenhoorn zijn ook mogelijk. Het kan zelfs een combinatie zijn, zoals bij de stad Hoorn in West-Friesland die een koehoorn, bewerkt tot blaashoorn, in haar stadswapen voert dat weer wordt gedragen door een eenhoorn. In andere verklaringen wordt overigens ook wel gewezen wordt op Hoorns ligging in een uitstekende knik in de Westfriese Omringdijk. Maar dat is een drogreden, aangezien die ligging pas in de vijftiende eeuw is ontstaan, na een dijkdoorbraak, terwijl de plaatsnaam 'Hoorn' zelf al in het begin van de veertiende eeuw is ontstaan. </p>
<a href="http://nl.wikipedia.org/wiki/Horn_(toponiem)"> bron </a>